Követelmény specifikáció

1. Jelenlegi helyzet
Mivel a csoport tagjai szeretik a kártyajátékokat (főleg a tétre menő, szerencsejátékokat) ezért úgy döntöttünk megalkotjuk a saját Blackjack játékunkat.
A játékhoz regisztrálni kell, és ahhoz hogy játszunk be kell jelentkezni, hogy az aktuális állást el lehessen menteni.
Sok helyen láttuk, hogy nem lehet normális tétet tenni, vagy nem is lehet tétet tenni egyáltalán. Ezért úgy gondoltuk, 
hogy megalkotjuk a saját játékunkat úgy ahogy mi szeretnénk, beleértve a játék technikáját és az egyenleg rendszert.
Pár helyen aggály volt a játék kinézete és dizájnja, ezért mi úgy gondoltuk, hogy megcsinálunk egy egyszerű, de igényes Blackjack játékot.
-------------------------------------------------------------------------------
2.Vágyálomrendszer
A project célja, egy olyan játék készítése, amit egy gyors regisztráció 
után, könnyűszerrel elérhető a felhasználók számára. Törekszünk egy 
letisztult, igényes, szabálytartó és mind ezek mellett egy szórakoztató 
játék létrehozására. Melyben a játékos megismerheti a Blackjack 
játékszabályait, kedvére kamatoztathatja szerencséjét, és boldog órákat 
tölthet el. A rendszer a felhasználó igényeit helyezi középpontba 
azáltal, hogy egy letisztult, egyszerűen kezelhető felületet biztosít 
számukra. A mai rohanó világban, az embernek, se ideje, se kedve elrohanni a legközelebbi szerencsejáték zrt.-hez, hogy pénzért szórakozhasson, ezért törekedtünk a teljesen ingyenes, mégis a valóságon alapuló modell megalkotására. Pontozás is jelen lesz a weblapon, ennek hatására a játékosokat tudjuk buzdítani a játékra, mindezek mellett versengeni tudnak egymással, és akik a tabella elején (azaz nekik van a legtöbb "zsetonjuk"= pontjuk) állnak , a későbbiekben plussz jutalomban részesítjük őket pl.:(egyedi kártya hátlap design).
